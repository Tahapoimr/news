[
  {
    "url": "https://s8.uupload.ir/files/62645156_ei33.jpg",
    "category": "all",
    "publication date": "27/8",
    "news code": "1",
    "title": "والیبال ایران بیشترین ضربه را از کجا خورد؟",
    "description": "کارشناس والیبال ایران گفت: تیم والیبال ایران تمرکز و هماهنگی در داخل زمین نداشت و بیشترین ضربه را در دریافت خورد.",
    "text": "کارشناس والیبال ایران گفت: تیم والیبال ایران تمرکز و هماهنگی در داخل زمین نداشت و بیشترین ضربه را در دریافت خورد.

امیرحسین منظمی در گفت‌وگو با ایسنا درباره‌ی عملکرد تیم‌ملی والیبال ایران در هفته دوم لیگ ملت‌ها بیان کرد: بازی اول را خوب شروع کردیم و کم اشتباه بودیم، بازی خوب و کم نقصی را مقابل آلمان انجام دادیم و نتیجه خوبی هم گرفتیم. در بازی مقابل ایتالیا با ذهنیتی از پیش باخته جلو رفتیم. ایتالیا قهرمان جهان بود و تیم جوان و بی نقصی دارد و با تمام ظرفیتش به این مسابقات آمد و می‌خواهد تمام امتیازات لازم را بگیرد. می‌بینید که تیم‌ها را سه بر صفر شکست می‌دهد.

او ادامه داد: تیم ما در مقابل ایتالیا از پیش باخته بود و این بد است که بازیکنان با این ذهنیت وارد زمین شوند. بازیکنان ما نتوانستند خودشان را جمع و جور کنند و در ست سوم هم ۲۴ بر ۲۰ جلو بودیم اما کاپیتان ایتالیا در خط سرویس رفت و شش سرویس پشت سر هم زد و ایتالیا توانست بازی را با نتیجه ۲۶ بر ۲۴ به نفع خود به پایان برساند."
  }
]
